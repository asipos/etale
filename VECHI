
Morfismele étale au următoarele proprietăți:

\begin{prop}
\begin{enumerate}
\item Orice imersie deschisă este étală.
\item Compunerea a două morfisme étale este étală.
\item Un morfism care este schimbare de bază a unui morfism étale este étale.
\item Dacă $\phi \circ \psi$ și $\phi$ sunt étale, atunci și $\psi$ este étale.
\end{enumerate}
\end{prop}

De acum încolo vom lucra cu o varietate $X$ peste un corp algebric închis $k$.

O vecinătate étală a unui punct $x$ din $X$ este o aplicație étală $\phi: U \rightarrow X$ împreună cu un punct $u \in U$ cu $\phi(u)=x$. Un morfism de vecinătăți étale $(V,v) \rightarrow (U,u)$ este o aplicație regulată de la $V$ la $U$ care duce pe $v$ în $u$ (dacă există, este unică, din anumite proprietăți ale morfismelor étale). Am obținut astfel o categorie index și putem defini {\bf inelul local în $x$ pentru topologia étală} ca fiind:
$$\mathcal{O}_{X, \bar{x}} = \varinjlim_{(U,u)} \Gamma(U,\mathcal{O}_U)$$

Dat fiind că orice vecinătate Zariski, fiind imersie deschisă, este étală, din proprietatea limitei inductive avem un morfism natural
$$\mathcal{O}_{X, x} \rightarrow \mathcal{O}_{X, \bar{x}}$$

